A avut o conferinţă de presă în cadrul căreia nu a vorbit cu presa din două motive: întâi că presa nu era de faţă (cu excepţia reprezentantei SRR, Valentina Leonte) şi al doilea pentru că a spus că mai bine ar putea vorbi o mică demonstraţie pe care a şi oferit-o împreună cu actorii săi, demonstraţie de mijloace de expresie şi model de antrenament în teatrul gestual. Senzaţional, splendidă demonstraţie pe care au apreciat-o cum se cuvine studenţii mei de la Facultatea de teatru a Universităţii Spiru Haret şi noi cei de la Masca.. Oamenii de teatru din România erau prea obosiţi după FNT ca să mai asiste şi la o întâlnire teatrală la Masca. Oamenii de teatru din România sunt cam obosiţi de vreo 20 de ani şi nu cred că se vor fi odihnit destul, probabil vor mai avea nevoie de vreo 20 de ani, aşa cum stă bine unuia care când se apucă de muncă întâi se aşează niţel. Să fie sănătoşi şi să nu-i deranjeze nimeni în liniştea odihnei lor!Mi-a plăcut teribil întâmplarea că am putut invita pe DEREVO căci întâlnirea mea cu această trupă a determinat scrierea primei propoziţii din programul estetic al Teatrului Masca: noi vom desena pe scenă imagini care să vă ajute să descoperiţi propriile voastre imagini. Aşa am făcut, aşa vom face în continuare, iar vizita lor ne-a întărit în sentimentul că mai avem multe de spus, că nu am epuizat subiectele noastre, ba, mai mult, experienţa acumulată ne defineşte şi mai serios unicitatea noastră, sau, mai sigur,